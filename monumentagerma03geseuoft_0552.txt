536 IOHANNIS sco'r'rt CARMINA.

VI.

Emicat ex Erebo lux mundi magna triumphans:
Primitias vitae (mors) moribunda stupet.
Prosiliunt Furiae, concurrunt undique Parcae:
Mirantur tristem congemuisse Stygem.

⁵ Ille dein princeps baratri petit arma sueta,
Quis genus humanum subdidit ipse sibi:
Sed mox ut vidit ruitantia limina fracta,
Territus attonitus fugit ad ima domus.
Non tamen evasit tenebrosa per antra tyrannus:
ιο Fortior intravit, qui sua vasa tulit.
Attractus captus vinctus strictusque catenis
Detentus domitus pulsus ab arce, prius
Qua mundi princeps elatus sederat, olim
Bestia saeva, vorax indomitaque diu.
15 Sed victor mundi praestantior omnibus unus
Totam collisit comminuitque eaput.
Aestus aeterni comburunt turpe cadaver,
Pyrflegetontis fervida flamma furit.
Laetantur miseri, quos laesit dira potestas:
20 Captivi redeunt, vincula laxa vacant.
Iam regnat verbum patris, iam cuncta gubernat
Virtus vita salus; mors fera victa silet
Surrexit vivus rumpens retinacula loeti:
Nulla valet summum vis retinere deum.

25 Ipse libens animam posuit propriamque resumpsit:
Ponere quam potuit, non remanere sinit.
Quam dat pro mundi vita, revocavit eandem:

Quae datur, accipitur; tradita salva manet.
Tale datur pretium mundi, mirabile fatu:
30 Totum servatur, redditur atque datur.
Quis fari valeat, quod fecerit ipse redemptor?
Empto potitur, possidet et pretium.
O lux perpetuo fulgens mundumque revelem,
Victrix umbrarum, quas pia corda timent,
35 Custos sis Karoli, (sis) tutus et undique murus,
Protege sceptra tui, qui regitat, famuli.

 

Sat sat perpaucos ingratos ponere versus:
Molestus regi quid valet astruere?
Quod plane perhibet iam nuper dedita Musa:
40 Expers mercedis tristis, inanis erat.

 

[Vh] 2 mors add. Ilm-ster, spatium vacuum reliquit R 5 suaeta B 11 *strictisque R 15} Totam
sie le 29. 32 precium R 35 *sis om. B 39 aedita R corr. Maius

[vn] 10 cf. supra v 40.

 

