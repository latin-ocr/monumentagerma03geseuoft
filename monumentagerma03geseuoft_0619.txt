 

20⁵

210

215

22⁰

2²⁵

2³5

240

245

25⁰

VITA S. AMANDI. LIBER IV.

Occultum fibris, nil tectum pectoris antris,
Auribus in cuius sic mens ut lingua sonabat:
Non tamen iniustis scelerum latoribus ipse
Obstitit aut saevis monstravit terga ministris.
Tanta nec invictos animos formido pererrans
Dispulit aut stabilem liquit constantia mentem,
Martyrii iugiter quoniam fervebat amore.

Et quanquam dederit non temporis optio votum,
Martyris emerito non est fraudatus honore.
Hinc superi magis est laudanda potentia Christi,
Quod dedit huic palmam gratis sine vulnere mortis.

VI. Iamque supercilium montis pia victima adivit
Percussorque ferus, ceu quondam sanctus Isaac.
thue maligna manus, nimium crudelis Iesum
Quando furore calens ad montis culmina nostrae
Auctorem vitae pertraxit praecipitandum,

Si tunc posse velut furibundum velle habuisset:
Haud secus, hic iustus cum staret mitis ut agnus
Sub vacuis pietate lupis, mox caelitus atrae
Collectae nubes oculos clausere malorum

Nec Phoebea patet digno satis ordine lampas:
His retrahit iubar et radios convertit in umbras,
Qui rutilo spoliare student splendore lucernam;
Lucida diffugiunt oculis, nox ingruit ampla
Tempestasque ruit commixto grandine grandis.
Ergo solo strati culpam iustumque fatentur
Supplicium, veniam rogitant; curvatur adorans
In terram iustus pietatis amore repletus

Ac menbra herbigeris prosternit in aggere glebis
Nec prius absistit studio votoque precandi,
Donec aetherei se submisere furores,

Nimborum tonitrusque etiam cessere fragores.
Dumque serena illis se reddunt aethra ministris,
Noscunt, quam merito sit sanctus honore verendus.
Ite domum, missi, factumque referte patrono,
carnifices alios ne post vos mittat Amando-

VII. O nimium dilecte deo, cui militat aether,
Cuius in auxilio caelestis machina frendens
Bella parat, lumen retrahit loetumque minatur!
Pro lituis tonitrus, pro telis igneus imber,
Pro parmis quassans inmurmurat arduus axis.
Quid mirum est servisse tuis terrestria iussis,
Quando elementa simul quatiuntur, fervet Olympus,
Cum tibi, fida tuis spes, mors iniusta paratur?
Et quanquam sint magna satis, quae gesseris ante,

Plus tamen ista nitent, quae caeli ex arce refulgent.

Pulcher ubique, polo terra pontoque coruscans,

235 acherii KV

603

