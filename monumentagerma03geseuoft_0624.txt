608

a. 809

⁴40

445

450

455

460

465

47⁰

475

⁴80

485

MILONIS CARMINA.

Flumina dant pisces, segetes terrestria solvunt;
Escis nempe cares nullis, quia fruge redundas:
Incola namque famem non ore, sed auribus haurit.
Rem canimus miram, quae credula corda requirit:
Vivere post mortem poteris hac scire beatum.
Curricula annorum centum vergente recursu
Transierant, numerus pariter partitus et idem,
Transiit aetheream quo vir venerandus ad aulam,
Cum corpus tumuli disiecta mole levatum
Incolume inventum est et dens sublatus ab ore
Fudit sanguineas ut vivo e corpore guttas.
Abneget hoc, facile est, quisquis de corpore Iesu
In cruce confixi percusso militis hasta

Non credit manasse sacras cum sanguine limphae.
Si quaeris testes fidei virtute vacillans,

Huc venias, moneo: aspicies diversa virorum
Agmina multiplicesque senes aetate verendos,
Vas quoque susceptos poterit monstrare cruores.

XIII. O genitor pastor doctor nutritor amator,
Quo locus iste nitet tantorum dives honorum,
Quem caeli regnum veneranda pace receptum
Exaltat decorat conlaudat honorat adornat:
Intereede‚ piis veniae commercia servis
Ac largire tuis consortia lucis alumnis.

Cumque deus veniens cunctum concusserit orbem,
Cum tremulam terram velox exusserit ignis

Et sol detracta ceu saccus luce carebit
Lunarisque globus furvo claudetur amictu,
Sulphur pix horror tortor tormenta caminus
Affuerint iudexque sedens iustissimus illic>
Sanctorumque cohors ornata sedilia habebit,
Inter et hos proceres cum celsum iure tribuual
Consulibus iunctis consederis arbiter orbis,
Iudicium et iustum libris pandetur apertis:
Eheu, quid faciam tunc? me quis sanctus ab ira
Conteget instanti? quae me defensio tantis
Cladibus eripiet? cuius sub tegmine montis
Abscondendus ero, flammis ne exurar acerbis?
Quod me tunc operis iusti velamen opertum
Eximet et tanti secernet ab igne camini?

Oro, tui tunc, sancte pater, miserere poetae,
Dextris atque tuum turmis coniunge Milonem:
Extremum sat erit vel commeruisse locellum.
Est etiam mihimet fiducia magna misello

Hoc opere horrendos extingui posse furores,
Scemate quod vili scriptum est, sed vate fideli.
Parvus honor carmen stolidum est, sed grandia amoris
Sunt mihi vota tuis in laudibus, optime pastor.

 

440 hausit V

444 isdem V 452 quaeras A 463 om. V 474 tecmiuc V

