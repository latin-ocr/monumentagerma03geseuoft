600 MILONIS CARMINA.

70 Unus iners, facilis, male lubricus atque superbus,
Turpis et impurus scurrilia probra susurrans,
Quem merito vulgus vocitat cognomine Mimmum,
Obstitit infelix stolido bachante cachinno.

Sed mox arreptus miser atro daemone, plenus

75 Quo fuerat pridem, cum vitae risit alumnum,
Ipse suis manibus male sano menbra furore
Discerpit scindit disrumpit diripit urit,

Anteque quam patulos Herebi transcurrat hiatus,
Dat certum indicium, duce quo deductus abiret.

80 Ore uno stupeas millenas currere linguas;
Tandem distortus vacuatur hospite et hoste,

Qui ingratus rediens animam violenter abegit
Abducensque facit secum penitrare gehennam:
Qui fuit incentor culpae, fit tortor in igne.

85 Et quia sunt non laeta satis, quae scribimus, hinc iam

Tristibus ommissis ad dulcia pergat harundo.

III. Ergo ubi gens sancto vacuata decore relicta est
Antiquis tenebris, voluit quia spernere lumen
Transmissum sibimet quam se substernere luci,

90 Lucifer ille nitens, cum iam repedaret ab illis,
Pervenit quandam tandem lassatus ad urbem.
Cuius honorificis excepit episcopus illum
Obsequiis meritoque colens reverenter honore
In manibus sacris latices profudit et ipsos

95 Custodem monuit clausis inferre sacellis.

Antistes namque is sat fidens extitit illis
Optatam invalidis praeberi posse medelam;
Spes neque tam firmos animos certissima lusit.
Tempore quo quidam residebat ad ostia templi

100 Mendicus, rebus pauper, sed lumine frontis
Pauperi0r; quem hac affatur voce sacerdos:

‘O homo, si fidei retines in pectore lucem,
Ablue aqua clausos oculos, qua sanctus Amandus
Abluit ille manus: hoc spondeo te renovandum

105 Unguine: lux rediens caecis infusa fenestris
Monstrabit, sancti quantum benedictio digna est,
Nec vacuus credens fidei virtute redibis’.

Haec promissa carens mox pauper lumine credens
Sumpsit aquas faciemque lavit: medicina lavacro

11⁰ Est comitata pio: o rerum conversio! caeci
Dum splendent oculi, fera mortis imago repulsa est.
Dic, rogo, quisquis ades, quanta virtute beatum
Hunc fulsisse putas, cum praesens corpore adesset,

 

72 cognamine V mimmum εἰσ AKVB 73 bacante AV 81 uaeuatus AV 83 Abducens Δ
102 renites V luces V 103 oculos clausos A 113 Nunc AV

72 Baudemund. V20 levis ac lubricus . . atque etiam apta cachinnans risui verba, quem vulgus
mimilogum (alii coam.- iocularem) appellant.

