1⁵

25

⁴5

55

PARS IX.

Tu, crie, concepti Christi tibi plaude triumphum,
Vendicet aegoceros nascentis gaudia verbi:
Lucis praecursor nascens in vertice cancri,
Libra conceptus, cernis praefata tropea.

Si quis corde pio mentis levaverit alas

Ac sensim tranet tenero theoremata lapsu
Intrans armoniam rerum ducente sophia,
Omnia perspiciet rationis acumine claro

Intus farta deo verbo loca tempora, totum
Mundum gestantem nascentis symbola Christi.
Verbum nanque deus processit virginis alvo
Lucis in augmento, quam noctis vicerat umbra,
Nos homines miseros paradisi luce remotos,
Olim commissae septos umbramine culpae,
Sponte relinquentes praeclara sedilia vitae,
Mortis perpetuae devinctos iure catenis,

Quo mortale genus lueret sua debita solvens,
Sentiret meritas inflata superbia poena8‚
Restaurare volens priscasque reducere sedes.
Haec octava tibi bifrontis rite Kalendas
Insinuat typicas, dum vincit luce tenebras.
Octonus numerus divinos symfonat actus;

Nam dominus noster, quem tempus formulat omne,
Octavis natus, conceptus, morte reversus,
Octavis veteris subiit signacula legis,

Mundus in octava finem dabit omnibus unum
Cursibus annorum variis rebusque caducis
Sumpturus stabilem mutato schemate formam,
Dum genus humanum generali matre renatum
Pro limo terrae caelestia corpora sumet,
Densa seges virides miro teget ordine sulcos
Tellurisque novae facies revocabitur actu

Et rerum propriae consument omnia causae.
Haec sunt, quae tacite nostris in cordibus intus
Octoni numeri modulatur nabla sonorum,
Spiritus interior clamat nec desinit unquam
Semper concrepitans, quicquid semel intonat annus;
Haec scriptura docet, cui rerum concinit ordo.
Quae sibi nascendi tempus prudentia fecit,
Ipsa locum statuit, quo primum nata pateret.
Bethleem fertur quondam possessio David,
Regis psalmidici, genitoris origine Christi.
Salve, sancta domus, panis ditissima patrum,
Area caelestis divina fruge referta,

In qua natus erat, qui sustinet omnia, panis,
Panis perpetuus, quo vescitur aula superna:

In te manna pluit summis virtutibus aptum.

 

 

34 n?t 0: qs. ewpra paq. 351 v. 5

70*

551

