592 MILONIS CARMINA.

Crescit amor summamque famem completio gignit,
Sic hic, si liceat fatuis conferre benigna,

155 Crescere quo crevit virtutum lucra bonarum,
Accumulare parans et avarior amplius extans.
Partibus et multis cum 'sparso semine verbi
Surgeret hinc atque hinc feliciter inclita messis,
Comperit adstrictos Sclavos errore inimici.

160 Quo se martyrium pro Christo posse mereri
Confidens sanctus glacialem transiit Histrum.
Incipit et glebas durae proscindere terrae:

Inde euangelii semen dispergit ubique
Per loca perque domos, per rura et competa iactans;

165 Fundit aquas siccis superis de nubibus arvis.
Suggerit inmittit concludit conpluit ambit:

Nil facto superest, quod dignum duxit agendum.
Is tamen ut segetem pleno non gramine votis
Respondete videt propriis cassumque laborem

170 Se saxis inferre dolens, resilire retrorsum
Cernens conspicuum ferrum sulcantis aratri,

Per vacuumque tuens in spinis quaerere messem
Martyriique piam nec palmam prendere posse,
Ad proprias iterum Christo est comitante reversus

1'15 Pastor et agnus oves, ovium dux ipse suarum.
Ne tamen in cassum tantos fudisse labores
Poeniteat longumque itiner properanter adisse
Nec quivisse aliquem vel parvum sumere fructum,
Paucula grana legens caelestibus indidit horreis.

180 VI. Te quoque, sancte sator, dum nos comitamur euntem ·
Atque* tuum sequimur felicem carmine cursum,
Ignotum transimus iter sermone meantes, Ἴ
Quo nullus missus milleno ex agmine Iesu
Vivificam iecit cornu curvante sagittam.

185 Non Petrus, Paulus neque seminiverbius olim
Propter opus solitum veraci errore vocatus,

Nemo alius, validis quanquam confisus in armis,
Cuspidis eximium iactavit acumen in illam:
Servatum tibimet sed hoc certamen, Amande, est

190 Quosque iugo regis rigidos non subdere quisti:

Ille amor haec tenuit, haec duxit honesta voluntas,
Quatinus ad dominum perfusus fonte cruoris

Victus morte quidem, sed victor amore redires.
Qualis forte tuum rexit constantia pectus?

1⁹5 Qualis et invictum retinens audacia robur
Fecit in ignotam regionem tendere gressum?

De qua pro donis veniebant vulnera Francis;

 

166 Suigerit corr. A 170 resilere A 178 prauum A 190 Quoque B

153 Ofr. Iuv. XIV 138. 154 C'fr. Ge. IV 176; fflst. 16, 28 etc. 167 Ofr. Luc. Phars. Π 657.
168 Ofr. Ge. Ι 47. 172 Matth. 7, 16,· Luc. 6, 44.

