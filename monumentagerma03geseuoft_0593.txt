³6⁰

„³⁶⁵

³¹10

³⁵15

³85

895

³61 Qui B
ιηωω (ιι-ο comper) Β

VITA S. AMANDI. LIBER I.

Crebrius et sitiens potatur fonte superno3

Ac quondam nudus nunc agni est vellere tectus;
Qui olim pauper erat, modo regni munere dives,
Quo memor ut nostri sit, corpore corde precamur.

ΧΠ. Et quia sanctus amor semper succrescere novit
Multiplicesque suo cumulare labore maniplos,
Vir domini semper magno flagrabat amore,
Corpore lassatus, sed mentis robore fortis
Quatinus ad celsae properaret moenia Romae,
Quo Petrus Paulusque solo caeloque venusti
Celsa sepulcra tenent mundo splendentia toto,
Ecclesiae proceres fulgentes more lucernae,
Quorum lingua valet reserare et claudere caelum.
Ergo iter aggressus quodam comitante ministro
Squalida perlustrans et devia quaeque peragrans
Romam pervenit miro flammatus amore.
Aspice nunc, quales socios curavit habere:
Petrum, sidereae est cui clavis tradita portae,
Ac Paulum, mundi egregium per saecla magistrum.
O si describi possent incendia amoris,
Littera vel sciret cordis suspiria fari:
Dicere conarer, quantum dilexerit illos,
Postibus in quorum sacratis oscula fixit.
Quid credas faceret, si illos in carne videret?
Omnibus interea per singula templa diebus
Currebat plures socians sibi honore sodales;
Principis et Petri sed in aedem intrabat anhelus,
Cum sol lucifluos pelago tinguebat amictus.

xm. His ita decursis, superant quae gesta, canamus,
Ad finem tendit quia iam pars prima libelli.
Fervens ergo fide dum sacras circuit aedes,
Intravit Petri perpulchram cernuus aulam.
Sol quoque flammicomus iam magnum innare parabat
Oceanum et rutilo fulgebat Hesperus ortu.
Interea templi custodum cura repellit
Oommixtam plebem foribusque patentia claudit.
subsistensque parum vir sanctus in aede remansit
In precibus noctem cupiens deducere totam;
Sed custos templi dum sacra altaria lustrat,
Pervigilem* invenit psalmis precibusque beatum.
Felle igitur motus mitem violentius urgens
Caedibus insanis patienter cuncta ferentem
Expulit atque ipsum portis emisit apertis.
Nec valuit turbare virum dulcedine plenum
Ira tumens hominis, tulit haec quia cuncta libenter.
XIV. Interea ante fores templi residente beato
Mentis in excessu et solium penitrante supernum

387 pras A 395 cupiens noctem (sed trampoeiu'onis signis additio) A

577

404 pcne-

