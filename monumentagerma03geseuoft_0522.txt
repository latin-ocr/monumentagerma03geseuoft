506 HEIRICI CARMINA.

Pertaesumque cybi, pertaesum denique potus
Ferreus in mortem perstabat trudere somnus.
180 Iam cedunt medici: spes est sublata salutis;
Percellunt trepidos tantum'lamenta parentes
Lurida in aeternam clausuros lumina mortem.
Vota sed ad sanctum prope sera tulistis, amici:
Praevertit cita mors, nulli quae parcere novit.
185 Ille tamen properat coetu comitante piorum;
Nuntius interea coepto deterret euntes
Nec fore, qua sese praesul ratione fatiget,
Quod puer extremae iussus concedere sorti
Sparserit in tenues usum spiraminis auras.
190 Tum vero precibus subigunt communibus omnes
Officio perstare pio: nec distulit ille.
Inveniunt rigidos fibris marcentibus artus
Et iam concretum loetali frigore pectus.
thue est Christicolis ritusque et cura salubris,
12³5 Functam muneribus violenta sorte caducis
Commendant animam, cui vivunt omnia, regi;
Hinc remeare parant3 tum luctus tollitur ingens
Permixtusque ferit populorum sidera plangor
Confundens lugubres diris clamoribus aedes.
που Pontifices manibus defigunt oscula sanctis,
Orant: lugentum miseresceret ille parentum
Defunctumque imo precibus revocaret Averno.
Obstitit ille diu sancti ratione pudoris
Virtutem temere fassus non esse petendam
205 Nec, possis quantum, fieri debere periclum;
Imperiis fidei tandem concedere doctus
Annuit. Hinc pulchris mentem praecingitur armis,
Commoda militiae quae norerat esse supernae:
Haec heros vibrat turbasque facessere mandat.
210 Sternitur hinc arvis tanto vicinior astris;
Fletibus implet humum, gemitu percellit Olympum;
Et Christum lacrimis et Christum planctibus orat.
Audiit omnipotens nec differt vota fidelis
Elicitamque imis animam remeare cavernis,
21⁵ Qua virtute potest detexta retexere, iussit.
Extemplo recalent motis compagibus artus
Et sensim prisci repetunt collegia sensus.
Sanguine concepto socius calor ossa revisit:
Quae sopor urgebat, lucem iam lumina spirant
’.τεο Iamque micant digiti, iam quaerit lingua moveri:
Omnia vitales exercent membra figuras.

Scholia — 179 trudere] impellere 188 Quod] i. e. eo quod 205 periclum] probationum. —-
Ordo est: nec debere lieri periclum, quantum possis

179 Aen. X 745 ferrcus urget Somnus. 182 Aen. X 746 in aeternam clauduntur lumina
noctem. 184 Cs'r. snpra pay. 47 ad c. 6⁴2 220 Const. Vit Germ. l. c. micant digiti. εἴ

 

