CARMEN DE S. BENEDICTO lN'rERPOLATUM. 399

Tetra nimis volucris se vultibus ingerit almis
Et visa quondam cor cremat in specie:
Sed spinis recubans, stimulis et punctus earum,
ρο Exuperas vulnus ilico vulneribus. —
Frangitur arte crucis vas, virus quo latitabat.
Cum signat tanti dextera sancta patris. —
Quem puer a sanctis precibus niger eliciebat.
Virga patris sistit, at puer ater abit. -—
2⁵ Suscipe, sancte pater, pueros. quos gloria Romae
Ad tua transmisit limina mente pia. -—
Fratribus ipse tibi commissis mons dedit amnem:
Rupe latex exit, cum rogitas dominum. —
Ferrum, dum vepres resecat Gothus, insilit undis,
ao Sed repetit manicam mox, ubi tinguis aqua. —
Assiduam Placidus dum ferret gurgitis undam
Obsequiis sanctis, hunc tulit unda fluens.
‘Pergito, Maure, celer⁷ pater ilico providus inquit.
‘Iam trahit unda laci praecipitem puerum!
πε. Iussa ferens properat super undas atque recurrit
Erepto puero ceu per humum gradiens. —
I’romptus ad omne malum dira cum mente sacerdos
Toxica quae misit, sustulit ipse prius.
Corruit ecce miser collapsi culmine tecti,
ιο Corpore confractus Tartara seva petit.
Talia discipulus dum perfert nuncia cursim,
Concussit sancti intima corda patris.
Cui pater indixit ob talis gaudia mortis,
Ut lacrimis eulpam defleat ipse suam.
ιε Panem tollit avis. quo virus texerat ille,
Abdit, ubi nullus cernere possit homo. -
Tu meritis almis salsorum templa deorum
Vertisti in laudem, sancte, decusque dei.
Perfidus ille draco caelo demersus ab alto
ω In famulum Christi talia dicta dabat:
‘Quid, Maledicte, tibi mecum est? quid, non Benedicte?
Quid me persequeris? quid mea iura rapis? —
Stat lapis immotus nimio prae pondere fixus,
Quem residens hostis impius ille premit;
5⁵ Tollitur at subito Benedicti voce beati,
Itque procul sessor. -- Postmodo flamma vorax
Fratribus est falso comburere visa culinam:
At pater ut venit, visio falsa fugit. —
Attritus puer est murali mole peremptus;
ω Suscitat hunc et opus iussit adire pater. -—-
Non licitis domibus sumpserunt prandia fratres;
Absens ipse videt, arguit et nimium. —
Hospes adest simplex, quem cepit calle viator,
Mollibus in pratis prandia quo facerent.

 

 

18 cor cremat] concremat Wion III pay. 238 20 et 33 illico Wion 28 Rupe latex exit]
Rupe — ex in l. r. V

