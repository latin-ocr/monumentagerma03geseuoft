654 MILONIS CARMINA.

Quo stamus miserante, gravi quo fasce levamur,
Quo linquente nimis ruimus pressique iacemus.

300 VII. Hostilis cunei dominatum foeda retentat
Ing-luvies, mundum quae iam sibi vindicat omnem;
Rarus in orbe satus, quem haec non illicit hostis.
Perspice fumantes iam nocte dieque culinas
Sudantesque coquos tetra fuligine nigros,

305 Fercula portantes, pallentes fasce ministros.

Stat pincerna potens iam lassus in aede reclinis,
Alternis vicibus varians vestigia stertit
Et tacita ventri maledicit fauce capaci:
‘Vae’ quibus Esaias duplicatum assignat utrisque.

310 Heu nimis obstrusae monitis caelestibus aures:
Dixit Iesus discipulis: ‘attendite vobis,

Ebrietas ne corda gravet, ne ventre referto
Incoctis escis dominetur crapula turpis
Sicque repentinae finis ruat ultimus horae.'

315 Turpe est ebrietas, si te tibi subtrahat ipsum:
Illa nocens animae nostraeque inimica saluti
Commaculat corpus, mentem subvertit et aufert,
Consilium perimit; caput huc illucque rotatu
Assiduo vergit, titubant vestigia gressu,

320 Pallent ora et lingua latrat visusque negatur,
Vixque dies alter sensum restaurat eundem.
Vinum etenim nimium sic fit loetale venenum,
Debilitas quippe hoc sumpto fera pluribus orta est;
Hoc furor insanit, hoc flamma libidinis ardet.

³25 Piscis enim hamo pandit velut oris hiatum,
Ardens ille gula, quo captam gluttiat escam,

Sic avidas intra fauces qui suscipit illud,
Sentiet hostiles fervente in corpore motus.
Hinc Salomon, docuit sua quem Sapientia mater:

330 ‘Ne capiaris‚’ ait ‘flavum cum vitra colorem
Sointillante gerunt per vascula clara Lyaeo:
Quod blande ingreditur, coluber mordebit ut asper,

 

298 leuantur corr. L 301 uendicat L 302 *satis AL: cs. infra v. 611 309 isaias L
326 glutinat L 331 lieo et sic semper A 332 blandet A

300-365 Multa conyruumt cum Auqustini personati sermonibus (293. 294) de ebrietate (cd. Migm
V 2303), alia cum Ambrosii verbis de Elia et ieiunio cap. 12 seq. 309 Isai. 5, 11 vae qui consurgitis
mane ad ebrietatem sectandam et potandum usque ad vesperam, ut vino aestuetis; aad. 5, 22 vae qui
potentes estis ad bibendum vinum et viri fortes ad miscendam ebrietatem. 311—314 Luc. 21, 34
attendite vobis, ne forte graventur corda vestra in crapula et ebrietate et curis huius vitae et super-
veniat in vos repentina dies illa. 325 S. Basilii Admana. 14 (Miyne 103, 695) sicut piscis cum
avidis faucibus properat, ut glutiat escam, et'repente hamum inter fauces reperit hostem, ita ebriosus
intra se vinum suscipit inimicum, quod intra eum morans impellit ad omne opus foedissimum.
329-338 Prov. 23, 31 ne intuearis vinum, quando flavescit, cum splenduerit in vitro color eius:
ingreditur blande3 sed in novissimo mordebit ut coluber et sieut regulus venena diffundet 34 et
eris sicut dormiens in medio mari et quasi sopitus gubernator amisso clavo. 35 et dices ‘verbera-
verunt me, sed non dolui; traxerunt me et ego non sensi: quando evigilabo et rursus vina reperiam?

Ὀ

 

