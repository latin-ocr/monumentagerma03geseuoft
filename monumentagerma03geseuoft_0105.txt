PASSIONUM BB. IULIANI ET SOCIORUM EIUS PROLOGUS. 89

ΙΙΙ.

INCIPIT PROLOGUS PASSmNUM BEATORUM IULIANI
ET SOCIORUM EIUS.

Sanctorum meritis facies tranquilla tonantis
Aspicit absolvens homines de crimine mortis,
Qui voto fidei venerantur pignora, quorum
Cum Christo laetae regnant super aethera mentes,

⁵ Virtutesque canunt librisque dedere notatas;
Qualiter exemplo domini certamine summo
Hostem congressi superarint atque coronis
Paecipiente· deo caelesti in sede receptis
Exorent pacem terris hominumque salutem.

¹⁰ Diligit hos tantum celsus rex ipse creator,
Ut sibi praesentes semper consistere gaudens,
Quaeque petant iuste, tribuat largissimus illis
Illorumque pius servet clementer amicos.
Ergo, viri fratres, prostratis vultibus omnes

¹⁵ Atque sacris votis veneremur pignora clara
Sanctorum veniam mundo nobisque rogantes.
Ο quam clementer poscentum verba receptant
Auribus et gemitus plorantum corde recondunt,
Ante thronum domini donec concentibus almis

²⁰ Exponant flentum lapsus veniamque reportent.
Horum nempe preces semper sententia vitae
Consequitur hominesque levant super aethera caeli.
Nos vero, quamvis modicum Iordanis ab amne
Potati indigni simus sermone vel actu,

2⁵ Actus illorum celebremus carmine vero:
Et quos non meritis sequimur, non viribus ullis,
Laudis amore fideque simul tangamus et illis
In caelo positis victricia facta canamus.
Me quoque ferventi Iuliani martyris almi

³0 Pangere conflictus, caelestis gratia, mecum,
Obsecro, digneris certantis promere palmam.

EXPLICIT PROLOGUS.

[HL] 30 conflictis corr. P

[HL] 6 Aen. V, 197 olli certamine summo Ι procumbunt. 8 Met. IV, 446 caelesti sede relicta.
14 e. 9. Act. 2, 29 viri fratres. 17 cfr. dc forde ritae 45. 23 cfr. Areval. ad luvam„ I, 34.
25 Aram. ad Viqt'l. 20 carmina vera loquar. ‘26 Aen. VI, 147 non viribus ullis. 30 de sonte

vitae 145 Incipe nunc mecum, caelestis gratia, carmen.

Pes-ru ιΑτιιει Asvs Cmoum 111. 12

