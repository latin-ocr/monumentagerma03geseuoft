 

200

, ποτ.

21⁰

²1⁵

”5

2³⁵

mesmptinv

VITA S. AMANDI. LIBER III.

Rex quibus armorum valido munimine septus
Terga dabat fugiens Franco comitante feroce:

Tu socio sine per markas clusasque ruebas.

Sed mihi parce, precor, quod servulus audeo supplex
Suppliciter tecum querulam conferre loquelam,

Ac votiva tui devoti sumito vota.

Inde Palatinam quia nunc intramus in aulam,
Respice, sancte, precor, me nunc miseratus euntem.
Dirige tu calamum, ne promat inania, nostrum,

Ne, dum rite tuos cupimus narrare triumphOS,
Offensa inveniat regalis virga locellum.

Huc, fraterna cohors, precibus concurre canenti.

VII. Rex Dagobertus erat Francorum et iura tenebat,
Sed tumidus rigida populos dicione premebat.
Quique potestatis praecellens culmine cunctos,

Qui ante ipsum sceptrum gentem tenuere per illam,
Principibus durus vitiis, subiectus, alumnus,
Turpiter obsceno luxu maculatus ubique

Infusum Veneris portabat in ossibus ignem.

Ne tamen in messe hac spinae conpunctio surgat
Ac coeptum deturpet opus, causatio cesset,

Non tulit hos similesque modos constantia nostri
Pontificis, querulam sed prompsit mota loquelam.
Nec timuit renitens saevi mucronis acumen,

In multis didicit quia victor fidere bellis

Nec pavitare ferum terreno in rege furorem. y
Quem his aggressus studuit pulsare loquelis:
Scilicet, aeterni si limina tangere regni

Gnraret, meliora suae commercia vitae

Crimine semoto faceret, ne forte repulsus

In chaos inferni scelerum tormenta subiret.

Et quia sunt stimuli iustorum verba malignis,
Mox ut dicta furens arrectis auribus hausit,

Iure licere sibi cupiens, quicquid libuisset,
Derisum graviter doctorem iusta monentem
Reppulit ac tali viduavit hospite regnum.

Quique repulsus abit, dominum quoque gentibus infert.

VIII. Et quanquam princeps regalia semina iactet
In triviis, tamen huic prolis non surgit arista,
Ni veniant'sicco stillae de ,nubibus arvo.
Quod tamen ut tandem potuit cognoscere, supplex
Auxilium superis a sedibus expetit orans,
Ut sibi nascatur, quo post sua sceptra regantur:
Dante deo meruit, quod mens devota petivit.
Nuntius ut gaudens regalibus intulit aulis,
Quod puer ad lucem materna prodiit alvo,

 

593

236 triuiis] in τηατ-9. iu tribus reginis K 243 materno (item K) profluit A

226 commercia vitae Aldh. laud. v. 1884.

