120 AUDRADI MODICI CARMINA.

Quod deus omnipotens nunc usque operatur in ipso
Ecclesiae roborando fidem templo memorato,
Quo tumulata iacent Iuliani martyris ossa.

42⁰ Expediam verisque canam sermonibus illud.

c. xxnu. Idibus octonis iam redeuntibus ecce

Annua claruerat natalis festa diei
Sanctorum, deni babtizanturque leprosi
In memorato utero fontis salientis ad auras

425 Postque sacramentum sabanis baiulantur ab illis,
Quorum cura fuit levitarum illud agendi
More, aliter tangi pestis quos putra vetabat;
Cum subito splendent domino sanante decori
Inmensoque nitent candore, ut pulcrior illis

4³⁰ Nulla hominum species possit sub sole videri,
Nec tam pulchra fuit mortali germine visa.

C· XXV· Et vox e caelis sonuit: ‘Carissimus ista

Omnia promeruit Iulianus martyr et horum
Excellens meritis multo maiora meretur,

4³⁵ Intemerata fides olli quia mansit agonum.
Congressus nimios superans iramque draconis
Confregit saevum eum mille furoribus hostem,
Dispexit mundum vel quae sunt noxia mundo
Calcavit, sapiens collegit fructus amicos

440 Dilexitque deum, cuius pro nomine vitam
Tradidit: hic laetus caeli iam regnat in arce
Cum factore suo mecum per saecula cuncta’.
Glorificat vocem domini medicina sequta
Ad tumulum sancti natalis luce colenda.

44⁵ Illic caecorum redduntur lumina turmis,
Aures surdorum reserantur, lingua mutorum
Solvitur ad laudes, clodi sanantur et omnes
Aegroti: properans nullus discedit inanis
Casibus afflictus variis, sed liber ab omni

450 Corporis aut mentis, fuerat qu0, vulnere, laesus,
Martyris auxilio precibus meritisque beatis.
Daemonia aufugiunt, obsessa et corpora laxant,
Vexati miseri vires animumque resumunt.
His auget signis trinus regnator et unus:

455 Nam quocumque loco sancti fabricantur honore
Martyris eximii Iuliani in nomine Christi

Acta B. Iul.

consecutus est sanitatem, ut in hominum genere numquam talis pulchritudo monstraretur. Vox autem audita
est ‹le caelo dicens: ‘Iuliani dilecti mei fides haec omnia meruit et maiora horum merebitur'. In eo denique
venerabili loco ceci illuminantur, demones effugantur; et non solum ibi, sed ubicumque in nomine christi
et sanctorum eius Iuliani et Basilissae fabricatae sunt sanctae aecclesiae.

Gloria christo, qui est fidelis in verbis suis et tantam gloriam praestat servis suis et eum patre et
spiritu sancto regnat in trinitate sempiternae virtutis per omnin. secula seculorum, amen.

 

419 *tumulata] condita P 429 pulchrior P‘

420 Aen. ε. 9. ΧΙ, 315 Expediam. 4⁴24 cfr. d. f. v. 79.

 

