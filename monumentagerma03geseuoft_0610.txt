594 MILONIS CARMINA.

Laudibus et votis auctorem prolis adorat:

2⁴5 Illa tamen mentem laetam cunctatio adurit,
Debeat in sancto qui fonte lavare puellum.
Ut redit ad semet captiva memoria regis,
Discursare iubet celeres per regna ministros
Ac sanctum merito adduci demandat honore.

250 Qui tandem inventus monitusque palatia adire
Regis iam dicti sese conspectibus infert.
Quique ut adesse virum cernit, mox desilit alto
Ε solio rutilumque caput diademate terrae,
Stabat forte pii qua pes tunc pacifer, aequat

255 Inflectens rigidum sancta ad vestigia collum.
Purpura pulvereis prosternitur inde favillis
Linguaque, quae variis dictabat iura phalangis,
Poscit, ut ignoscat scelus indulgentia sancti.
At mitis, fuerat cui dulce ignoscere probra,

260 Felle carens, placida iugiter dulcedine fervens
Ocius a terra prostratum in pulvere regem
Elevat et citius commissa piacla relaxat.

IX. Alloquiturque dehinc hoc princeps famine sanctum:
‘Poenitet‚ alme, tuam, doctor, sprevisse loquelam,
265 Displicet atque, meo quod iussu iniuria facta est;
Sed nunc illa, precor, pietatis viscera cedant.
Est quoque dante deo inmerito mihi filius unus,
Quem tua consecret sancta ut benedictio, posen,
Vivifico ac Christi digneris fonte novare
270 thue illum doceas divina lege magister
Tuque pater pueri merito dicare secundus,
Dum gignis sobolem praeclaro germine fontis’.
Sed sacer his dictis summo conamine fusis
Obstat commemorans sibi iussum,⁴ ut semina verbi
27⁵ Spargeret et gentes baptismatis amne sacraret;
Non uni tantum, sed multis affore missum.
Egreditur: remanet cassata petitio regis.
Qui quia non valuit contemptus vota mereri,
Credidit a proprii lateris custodibus ipsum
280 Flectendum: misit socialis amoris amicos, -
Unam animam gemino sub pectore ut esse putares,
Dadonem illustrem Eligio comitante benigno.
In laicali habitu quos principis aula tenebat;
Sed post sub pedibus sternentes labile saeclum
285 Ecclesiae geminas stabiles rexere columnae:
Inclitus ille prior, sub cuius pontificatu
Floruit in titulis Rotomagus celsa beatis,
Compar et Eligius divino munere lectus,
Quo Noviomus ut urbs vivente antistite fulsit,

 

256 Porpora AV 272 subolem V 282 elegio Κ 285 texere Δ V 289 antestite K

266 (Fsr. (juloss. 3, 123 Philipp. 2, 1.

