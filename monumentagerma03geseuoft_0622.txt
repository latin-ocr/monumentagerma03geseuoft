606

345

3⁵0

355

360

365

3¹1⁰

3⁷5

380

385

390

346 Alataque A

MILONIS CARMINA.

Et fera paralisis vastans crudeliter artus
Occupat et laxis in menbris regnat habenis
Elataque nimis sumptos cervice rigores

Ocius excutiens herbis flaccentibus aequat

Ac miserum corpus loetali clade gravatum
Pestis acerba feris stringens hinc inde catenis.
Sanguinis arebant siccato flumine venae,
Languida et attractis marcebant brachia nervis.
Ac tenuem flatum de nare frequentius efflans
Singultus miseros mutus sermone iterabat.

Iam quoque progrediens animae calor ostia vitae
Transibat3 sed adhuc medicus vivebat Amandus,
Cuius erat meritis aegro tribuenda medela.
Isque monasterio fratrum famulante cohorte
Navigio deductus erat, cum rite peractis

Officiis mensis resideret sanctus edendis

Esuriens epulis, dapibus sed pastus Olympi.
Discipulique pater noscens miserabile vulnus
Leniter arridens miseranti pectore fatur:

‘Magna quidem patitur, sed adhuc potiora meretur,
Hunc quoniam nobis iactantia vana rebellem
Contemptaeque facit, nimium quis deditus extat.’
Dixit et electum fratrum de plebe benigna
Presbyterum optatae gerulum iubet esse medelae
Parte data panis, calicis quoque pocula laeti.
‘Vade' ait ‘et monacho fer haec mandata iacenti,
Hauriat ut calicem cum missi fragmine panis;
Crastina cumque dies nocturnas sparserit umbras
Et sol flammicomus puro rutilaverit ortu
Visurusque illum celeri properavero gressu,
Excussus propriis pulso languore, grabattis
Incolumis surgat solidatis, impero, nervis,
Obvius ac sano procedat corpore nobis.'

Quid sermone morer, cum non medicina moretur?
Missa etenim monacho patris benedictio vitam
Reddidit et vires medico mandante recepit.
Hinc celer exsiliit summo conamine; tellus

Iam prope functa suis enisa adstare columnis.
Nec cunctatus iter iussum properare viator
Adventante viro procedens obvius almo

Occurrit sanus gratesque rependit opimas.
Linguaque percusso dum format verba palato,
Insonuit sermo clara de fauce loquentis.
Surrexisse dehinc vita remeante cadaver
Admirans fratrum cecinit cum laude caterva.
Qui tamen admonitus mores mutare protervos
Sospes cum venia sociis mirantibus ivit.
Materiae locus est triplicatum texere funem,

349 stringit B 368 an* Partem dat

mna—..Ala .. -

