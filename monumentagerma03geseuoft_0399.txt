EPICEDIUM HATHUMODAE. 383

Qua de re tersis oculis lacrimisque remotis,
Sedato planetu. cohibito gemitu
475 Iam tibi, cara soror, nosmet gaudere decebit.
Quod has aerumnas tam cito transieras.
Nos flemus, quae non tecum simul esse merentes
Hoc certare diu cogimur in stadio:
Nos flemus. quae in hac convalle sumus lacrimarum
480 Tamque diu a nostra differimur patria.
Tu fidei, vitae stadio cursuque peracto
Iam renites digno iustitiae bravio:
Nostra fides, noster cursus quem prorsus habere
Finem praevaleat, in dubio remanet.
⁴⁸5 Tu idm cum domino devicto hoste triumphas:
Nos adhuc hostis impedit assiduus.
Te iam portus habet; nos adhuc iactat abyssus.
Te lux vera tenet: nos tenebrae retinent.
Tu cum virginibus comitans, quocumque cat, agnum
ιω Lilia cum violis colligis atque rosis;
Nos cum coancillis nostris tumulo ecce tuopte
Flores spargentes ducimus excubias.
Tu iam fata patris, fratrum simul atque sororum
Isthinc nosse vales, inde iuvare potes;
ωτι Nos etsi bona credamus de munere Christi,
Qualia sint, prorsus ambiguae cluimus.
Cara soror, quae nosse potes simul atque iuvare.
Illos nobiscum adiuva apud dominum.
Pars tua nos cluimus, sicut tu pars quoque nostra:
⁵⁰0 Tu tecum partem nunc rape,‘cara‚ tuam.
Fratres germanasque simul, simul esse parentes,
Quid magis esse decens, quid mage dulce potest?
Inter se dirimi minime nunc convenit illic
Uno patre satos, uno utero genitos.
ωε Cara soror, desiderium lumenque tuorum,
Quam brevis est nobis, nunc tibi longa salus.
Heu quam modico nobiscum tempore vivens
Quam cito tu nobis mortua transieras.
Nunc in caelesti felix regione locata
ειο Nos vel per visus, cara, revise frequens.
Sit saltem maestis haec consolatio nobis,
Ut per crebra ad nos somnia tu venias.
Et iam, cara, vale, dulcedo et gloria nostra⁷
Nosque tuis dignis, cara, iuva meritis.
51!- Te modo submisse, frater dilecte, rogamus:
Commenda crebris hanc domino precibus.

489 *0⁸11 it B 494 ualens B 507 Heu sic B poet quam delevit iu B

479 Psalm. 83, ἶ. 481 Aen. IV, ⁴503 Vixi et quem dederat cursum fortuna, peregi. 493 cfr.
ι’. 539.

