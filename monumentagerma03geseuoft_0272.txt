256

55

60

65

w

75

80

85

90

95

BIBLlO'rHECAssUM ΕΤ PSALTERIORUM VERSUS V.

Dogma quod exhausit de te, pcr saecula lucet.
Ergone tute tuum Karolum non diligis ultro?

An hominum cuiquam humili fit corde secundus?
An pietate calet caluitque tanta vel alter?

Qui memorans adeo cunctarum pectore rerum,

Ut nihil auditum vel visum oblivio carpat:

Propria sola latet delata iniuria mente.

An de iustitiae dicam sileamve tenore?

Si quid forte minus, fateor: miseratio vincit.

Eia age, prome manum largam, vox libera dictu:
Testis erit verax nunc orphanus atque pupillus
(Sic merito cunctos istorum nomine signo,

Dum non excipitur quisquam nec pellitur usquam).
Nec mare praetcrea fervens in gurgite vasto

Hanc retinere manum potuit poteritque vel unquam:
Diversae hoc linguae diversa parte loquuntur,
Diversi mores laudant concorditer ipsam.

Felix ergo manus, sed mens felicior huius,

Pauper quae potius secum, quin constat egena,
Non inflata tumens regalis stemmate typi;

Sed, caro dum gemmis auroque ornata refulget,
Haec secum semper meditatur nocte dieque,
Lucidior Christo quo sole resplendeat ipso:

Sicque tuum Karolum facis, o sapientia, solem.
Nempe ubi thesaurus cor, ibi fore rite probatur,
Quod huius domino semper constanter adhaeret,
In quo quicquid habet dulei pietate recondit.

Quid si nunc ipsum terris in carne videret?:

Quo sub amore pedem quo voto figeret ori?
Quando datam legem tanto veneratur honore,

Quid de euangelico textu replicabo colendo?

En ipsos apices gemmis circumdat et auro:

O quanto Christum mens fervida diligit ista,
Cuius amore sibi vilescunt omnia mundi.

Est modus, ut nec habens habeat nec habere cupiscat,
Est et habens sicut nec habens, sed et erogat ultro:
Ista virum virtus condigno nomine comit.

Ecce patet, Salomon quoniam, ο sapientia, temet
Non plus dilexit Karolo sine fine beando.

Tu quoque nec David tantis per quaeque probasti;
Inter quae quaedam de quodam gratia facto

Multa tibi toto debetur corde ferenda:

Amisit David regnum rursusque. recepit,

Morte tamen geniti tristatus valde dolebat;

Tuque tuo Karolo reparasti regna paterna

Nec dolor accessit, sed amor fraternus adhaesit:
Unde tuum Karolum semper servabis ubique.
Ergo nee hunc David nec Iob magis esse probatos

 

51 *απ tanta caluitque?

