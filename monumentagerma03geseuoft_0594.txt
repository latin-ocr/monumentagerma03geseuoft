578

⁴05

410

415

420

425

430

435

⁴40

445

450

410 semna A

MILONIS CARMINA.

Ianitor aethereae mox Petrus apostolus aulae
Veste alacris, vultu dulcis, sermone suavis
Apparens blandis solatur vocibus illum
IIortaturque suum verbis pietatis amicum,

Ut repedaret iter, quo venerat, inde revertens,
Gallorum et populis aeternae semina vitae
Divinis sereret verbis coleretque, rigaret
Conversosque sacri baptismatis amne lavaret,
Quatinus ad dominum tanti mercede laboris
Frugifer accedens messis portando maniplos
Sumeret uberius caelestis praemia regni.

XV. Sanctus apostolico tandem sermone potitus
Insignem Romam praecelso culmine linquens
Deseruit Gallosque adiit medicina salubris.

Quae spes, oro, fuit diverso limite clausas
Gentes tam saevas unum indubitanter adire,
Vacceios Gallos Sclavos penitrare feroces?
In tanta fecit quid messe operarius unus,
Apparet: veniens etenim per multa laborum
Argumenta malum tulit impia quaeque revellens.
Sic populos euangelicos aptavit ad usus
Verbaque sancta serens in caelos lucra revexit,
Quo fruitur meritis aeterna in saecula donis.
Cuius gesta canens, quanquam sermone poema
Conficiam stolidum, volui hoc complere libello,
Quae iuvenilis adhuc sed non iuveniliter egit,
Aptum opus, ut iuvenis iuvenem laudare mererer,
Criminis inmensi si magna mole carerem.
Qua tamen a domino me fidens posse levari
Pontificis huius precibus meritisque beatis,
Qui sibi non solum, sed cuncto profuit orbi,
Obsecro posco precor iugibusque expostulo votis
Suppliciter supplex, minimum ut miseratus alumnum
Ignoscendo meae disrumpat vincula culpae
Christus, cunctipotens hominum reparator et auctor,
Aurea, posco, prius propriae quam taenia vitae
Effluat et funis fugiendo argenteus urnam
Confringat carnis, cunctum effundatque liquorem.
Iustitiam metuo, ad pietatem curro benignam:
Sit pius, oro, mihi et iustis iustissimus extet.
Ergo boni meritam teneant in munere palmam,
At mihimet flammas satis est transisse gehennae
Et veniam multo pro crimine promeruisse.
Nigra per albentes diffundens semina campos
Lassus fasce gravi completa luce diei
Spargere iam cesso factoque hic fine repauso.
FINIT LIBER PRIMUS . HABET VERSUS CCCCL.

433 lavari A 446 EtA habet i'i. CCCC. L. B] om. V

440-442 C'sr. Heirici vita S. Germ. VI 636—653. 448 nigra semina i. atramentum.

